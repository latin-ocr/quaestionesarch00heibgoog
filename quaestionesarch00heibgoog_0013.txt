Caput Ι.

De uite Archimedis.

--—-

Ρ auca sunt et dispersa, quae de uitis clarorum
Graeciae mathematicorum traduntur, neque multo plura
posteriores Graeci sciuisse uidentur. Uelut Proclus in ,
commentario in Euclidem p. 68 de Euclidis ternpore
coniecturam tantummodo facere potuit ex mentione
eius ab Archimede facta et ex narratiuncula quadam,
qua sermonem cum Ptolemaeo rege habuisse ferebatur.
Uiuebant uiri docti studiisque dediti seuerioribus a
publicae uitae turba negotiisque remoti et uulgo ignoti,
nec opera eorum fere quidquam continent, quod ad
aetatem eorum uitamque priuatam cognoscendam peq-
tineat. De Archimede tamen aliquanto uberiora corn-
· perimus, et quia defensio Syracusarum arte eius adiuta
clarum eum reddiderat, et quia scriptis eius epistulae
¹fere praemittuntur, in quibus de se ipse loquitur. Iam
antiquitus Heraclides quidam uitam eius conscrip-
serat 1), eademque de re complures recentiore ternpore
egerunt 2).

1). Eutocius comment, in Archimedis-libellum de
circuli dimensione p. ²04 ed. Oxon. ὣς φησιν Ἡρακλείδης
ἐν τῷ Ἀρχιμήδους βίῳ. Scio equidem, eundem in com·
mentario in Apollonium p. 8 ed. Halley scribere: ὡς
ἱστορεῖ Ἡράκλειος εἰς τὸν βίον Ἀρχιμήδους γράφων, sed sine
dubio hoc loco Ἡράκλειος in Ἡρακλείδης mutandum; nam

compendium nominis Ἡρακλείδης, de quo dixit Bestius in
Schaeferi Gregorio p. 881, facile pro Ἡράκλειυς acci-

 

